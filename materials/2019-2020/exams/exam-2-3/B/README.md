## Да се напише многонишкова игра "Не се сърди човече".
Заради ограниченото време ще имплементирате опростен вариант на играта, в който играе само компютърът, всеки играч има само 1 пионка и играта продължава докато не остане тази на само 1 играч.

### Условие
1. Да се напише напълно статичен клас за зар `Die`. Трябва да има точно 1 метод `int roll()`, който връща случайна стойност между 1 и 6.
2. Да се напише клас за играта `Game`.
    - съдържа списък от 4 играча
    - съдържа списък от полетата в играта - общо 20 полета от тип Player. Когато даден играч стъпи на някое поле неговата стойност се присвоява на полето, а всички празни полета имат стойност null.
    - има метод `void init()`, който инициализира играта - попълва списъците. Играчите се разполагат на 5 полета един от друг(=на равни разстояния)
    - има метод `void run()`, който създава и стартира нишките на играчите. След това уведомява първия играч да си започне хода
    - има метод `void removePlayer(Player player)`, който премахва подадения играч от двата списъка
    - има метод `void finishTurn(Player player)`, който се извиква когато този играч е завършил хода си. Уведомява следващия играч да започне своя. *Ако е стигнат края на списъка с играчи то следващ играч ще бъде първият в списъка.*
    - когато остане само 1 играч играта свършва веднага и се изписва името на победителя 
3. Да се напише клас за играч `Player`.
    - трябва да имплементира интерфейса `Runnable` за да се изпълнява в нишка
    - трябва да има атрибут `String name` за името на играча. Може да добавите и други атрибути, които счетете за нужни.
    - трябва да имплементира логиката на играта:
      - изчаква своя ход
      - хвърля зар
      - премества се толкова полета напред, колкото е резултатът от зара. Ако стигне до края на полето то продължава в началото му (полето е кръгло)
      - задава стойност null на старото си поле
      - задава като стойност себе си на новото си поле
      - ако в новото поле се съдържа друг играч то трябва да бъде извикан методът `removePlayer` на `Game`
      - когато свърши хода си извиква `finishTurn` на `Game`, при което ще бъде уведомен следващият играч  

### Допълнителни изисквания
- За всяко нещо, което се случи да изписват съобщения в конзолата: играч започва хода си, свършва го, премества се от поле X на поле Y, стъпва върху друг играч и го елиминира и т.н.
- Нишките да са правилно синхронизирани, да се изчакват и да не пипат едновременно в общи ресурси

### Оценяване
- 3
    - правилен клас Die
    - клас Game с инициализация на играта
- 4
    - правилен клас Die
    - клас Game с инициализация на играта
    - клас Player с логика за движение, без Runnable
- 5
    - правилен клас Die
    - клас Game с всички методи
    - клас Player с Runnable
- 6 
    - пълна имплементация на играта