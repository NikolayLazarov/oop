# Условие на задачата:

По време на банкет сервитьорите обслужват масите в заведение. В салона няма обособен бар, за това всички поръчки се подават/получават от кухнята, която изпълнява заявките в реда на получаване. Съответно, за да получават клиентите своевременно напитките си - при събиране на поръчките сервитьорите записват напитките най-отгоре в списъка си, а ястията най-отдолу.

1. Да се напише клас MenuItem, репрезентиращ запис в менюто на заведението, който има минимум:
  - Следните не-публични член-променливи:
     - Тип - напитка или ястие;
     - Име - текстово поле (примери: "Coca Cola", "Beef steak", "Chocolate cake");
     - Цена - число с десетична запетая;
  - Следните публични методи:
     - Конструктор с параметри: тип, име, цена;
1. Да се напише клас поръчка (TableOrder, приемаме че съотношението поръчки - маси е 1 към 1, т.е. на една маса отговаря една поръчка), който има минимум:
  - Следните не-публични член-променливи:
      - Списък с MenuItem-и (да се използва контейнер list);
  - Следните публични методи:
      - Конструктор по подразбиране, който добавя в поръчката пресен хляб като комплимент от заведението (клиентите не се таксуват);
      - Метод(и), с който(които) да се добавят записи към поръчката - напитките отиват най-отгоре, а ястията най-отдолу;
1. Да се напише клас сервитьор (Waiter), който има минимум:
  - Име - текстово поле;
  - Списък с поръчките от масите си (да се използва контейнер vector)
1. Да се напише функция main, която:
  - Създава поне един сервитьор
  - Добавя поне една маса към списъка му от поръчки
  - Прочита от стандартния вход предварително броя напитки/ястия (MenuItem-и), които клиентите от масата ще поръчат
  - Прочита от стандартния вход 1 по 1 елементите на всеки MenuItem (тип, име, цена), създава обекти от съответния клас и ги добавя към поръчката на масата
  - Извежда името на сервитьора и един по един елементите на събраната поръчката + крайната цена
1. Напътствия:
  - Демонстрирайте какво знаете от материала.
  - Ако има елемент на задачата, който ви затруднява - пропуснете/заобиколето го и отделете времето да покажете разбиране на другите компоненти.
  - Демонстрирайте, че можете да пишете класове, да създавате обекти от тях, да изпозлвате контейнери от STL, да хвърляте и хващате Exception-и в подходящи ситуации.
  - Ако има линии/блок от код, които не можете да накарате да работят, но смятате, че показват знания върху материала - оставете ги в коментар.

*Примерно използване на програмата:*
OUT: How many items are you gonna enter?
IN: 2
OUT: What's the next item type?
IN: food
OUT: What's the name?
IN: Chocolate cake
OUT: What's the price?
IN: 5.69
OUT: What's the next item type?
IN: drink
OUT: What's the name?
IN: Pepsi Cola
OUT: What's the price?
IN: 2.59
OUT: The waiter name is XXX and the order is:
OUT: Pepsi Cola (drink)
OUT: Warm bread (food)
OUT: Chocolate cake (food)
OUT: Total price is: 8.28
